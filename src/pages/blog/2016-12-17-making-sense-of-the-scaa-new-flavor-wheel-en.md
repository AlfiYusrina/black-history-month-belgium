---
templateKey: blog-post
language: en
slug: zwarte-kunst-als-verzet-en-als-weg-naar-bevrijding
title: Zwarte kunst als verzet en als weg naar bevrijding
date: 2019-01-31T15:04:10.000Z
description: >-
  Zwarte kunst is geen monoliet. Het is divers, expressief en biedt weerstand
  tegen eenvoudige categorisering. Het bestaat overal. In musea en galerijen, op
  gebouwen en in de straten, op blogs en digitale platforms en op de canvassen
  van onze lichamen.
featuredpost: true
featuredimage: /img/2019.jpg
author: Aminata
tags:
  - blog
---
![poster2019](/img/2019.jpg "Poster 2019")

Zwarte kunst is krachtig, persoonlijk en is meer dan ooit aanwezig. Het daagt zwarte activisten en kunstenaars uit het moeilijke werk te doen om de subtiele vooroordelen, diepe overtuigingen en kernwaarden die onze wereld vormen, in vraag te stellen en te veranderen. Het uiteindelijke doel? Vrijheid.

Bevrijding is onmogelijk zolang we onszelf niet herdefiniëren. Zonder een verandering van onze eigen visie blijven we slaven van de ideeën en waarden van de onderdrukker. Idealen en waarden die uiteindelijk de kern van ons bestaan aanvallen.  Daarom moeten we de wereld zien in termen van onze eigen realiteit en ontdekken wie we echt zijn.
Zwarte kunst is geen monoliet. Het is divers, expressief en biedt weerstand tegen eenvoudige categorisering.

Kunst stelt ons in staat om het heden en de toekomst uit te tekenen en te visualiseren. Als het gaat om rechtvaardigheid en gemeenschap, moet de toekomst, en dus de bevrijding, eerst worden ingebeeld en afgebeeld.

Kunst geeft ons een kleine glimp van wat er nog meer mogelijk is. Het is een manier om om te gaan met het trauma, veroorzaakt door systemen van onderdrukking, en een manier om de stemmen van degenen die het zwijgen zijn opgelegd, te versterken.

Kunst verbindt. Voor zwarte mensen die overleven onder het juk van de maatschappij is verbinding zoeken via kunst weten dat je niet alleen bent in je persoonlijke strijd.
Tijdens deze inspirerende maand willen we Afro-Belgen door middel van allerlei kunstvormen dichter brengen bij kunst waarin ze zichzelf kunnen herkennen en waardoor ze geïnspireerd kunnen worden. We willen hen aanmoedigen om zichzelf voor te stellen, te beschrijven en heruit te vinden op manieren die bevrijdend kunnen zijn.
Laat kunst ons de weg leiden.
