---
templateKey: blog-post
language: en
slug: fourthed
title: Black History Month at AB
date: 2021-02-03T15:04:10.000Z
description: >-
  Black History Month (BHM), in March, is an annual celebration of the resilience of the black community today and in the past. It is an attempt to transform the way in which we represent the past and present through talks, exchanges, lectures, film, debates, performances and exhibitions. The ultimate aim is to demonstrate the importance of preserving and promoting cultural diversity and everyone’s right to culture in our society.
featuredpost: true
featuredimage: /img/poster2021.jpg
author: BHM x AB
tags:
  - blog
---
![poster2021](/img/poster2021.jpg "Poster 2021")

##**Collecting our past and our future**##
Black History Month (BHM) is een jaarlijkse viering (maart) van de veerkracht van de zwarte gemeenschap vandaag en in het verleden. Het is een poging om de manier waarop we het verleden en het heden vertegenwoordigen te transformeren d.m.v. **gesprekken, uitwisselingsmomenten, lezingen, film, debat, performances en expo.** Het uiteindelijke doel is het belang aan te tonen van de conservatie en de bevordering van culturele diversiteit, evenals het recht op cultuur voor iedereen in onze samenleving.

In 2021 staat Black History Month Belgium in het teken van het archiveren en documenteren van het verleden en het heden van zwarte mensen in België. Het doel is om te werken naar de oprichting van een (door de zwarte gemeenschap aangestuurd en gecontroleerd) archief dat alle soort van werken met betrekking tot de zwarte diaspora in België zal verzamelen.

Voor het eerst gaan we de samenwerking aan met Black History Month Belgium, om met een muzikale visie het project te ondersteunen en het thema onder de aandacht te brengen.

##**Guestlist aflevering**##
De maand maart zal starten met een aflevering van [Guestlist](https://www.abconcerts.be/nl/nieuws/guestlist-een-gloednieuwe-podcast/a1e5J0000019qbWQAQ), de nieuwe podcast van AB. Samen met Black History Month Belgium nodigen we 2 speciale gasten uit om dieper in te gaan op de ervaring van de zwarte muzikant in de Belgische muziekindustrie.

Je kan de Guestlist aflevering **vanaf 3 maart 2021** beluisteren op Apple, Spotify, Deezer en Google.

##**AB x BHM Talk (Livestream)**##
We zullen samen met BHM ook onze krachten bundelen voor een talk en op het podium in gesprek gaan met muzikanten rond het thema. Deze talk zal live en in het Engels te volgen zijn op **donderdag 11 maart 2021**, via de gekende AB-kanalen.

##**Live Optredens (Livestream)**##
Omdat we ook onze blik op de toekomst willen richten, focussen we hier op een reeks jonge en opkomende artiesten. Via liveoptredens, kunst, videodocumentatie en fotografie zetten we **Agneskena, Kenny Mala Ngombe, Badi, IKRAAAN, ESINAM, Sunday Rose, April Maey, WAYI, nanaKILL en Rami Hara** in de kijker.

Deze nieuwe generatie van artiesten zal op die manier samen met AB en BHM de muzikale en artistieke archivering bepalen van de komende jaren.

Je kan de concerten niet enkel volgen via de AB-kanalen op 17, 18 & 19 maart 2021, maar ook op TV via het pop-up cultuurkanaal [Podium19](https://www.uitinvlaanderen.be/podium19) .

Meer over het AB x Black History Month 2021 programma [hier](https://www.abconcerts.be/nl/project/black-history-month/a1I5J000000VXQKUA4).


*Beeld door Rachel Hansoul.*
