---
templateKey: agenda-post
language: fr
title: AB x BHM - IKRAAAN + WAYI + nanaKILL
slug: ikraaan
date: 2021-03-17T16:35:39.507Z
description: Binnen het programma voor de Black History Month België organiseren we 3 uitzendingen op de AB-Facebookpagina waarin we een reeks veelbelovende zwarte artiesten voorstellen.
featuredpost: true
featuredimage: /img/templateevent.jpeg
tags:
  - hip-hop
  - pop
  - concert
year: '2021'
artists:
  - IKRAAAN
  - NanaKill
  - Wayi
location: Anvers
datestart: 2021-03-18T19:00:00.000Z
dateend: 2021-03-18T21:00:00.000Z
fblink: /
---
[This event on FB](https://www.facebook.com/events/321324185966835/)

Sommigen misschien al iets gekender, dankzij hun verschijning in A COLORS SHOW, De Nieuwe Lichting of omdat ze als eens op een podium in AB stonden. Anderen zijn misschien nog niet bekend, maar zeker ook het ontdekken waard. Alleszins garanderen we op 17, 18 en 19 maart drie warme avonden vol opkomend talent. Op donderdag 18 maart zijn dat Ikraaan, Sunday Rose en WAYI.

[IKRAAAN](https://www.facebook.com/IKRAAANofficial/) draagt haar hart op de tong. Ze maakt van de obstakels op haar route en haar pijnlijkste gevoelens de inspiratiebron voor haar muziek. Haar eigenzinnige debuut-ep ‘HAPPY PILL’ en de daaropvolgende ijzersterke singles ‘Alleen', ‘COBRA’ en ‘WAAROM’ maken van haar een van de meest inspirerende nieuwe stemmen in de Belgische muziekwereld. De zelfverklaarde Glitter Princess werkt momenteel aan haar debuutalbum, waarop ze haar rechtmatige kroon zal opeisen.

[WAYI](https://www.facebook.com/itswayi/) is een r&b-zangeres uit Antwerpen. Ze vond onder andere inspiratie bij 'Songs in A Minor' van Alicia Keys. Haar laatste single 'Mind Mazes' dat vorig jaar uitkwam, geeft ons dan weer eerder een gevoel van Mahalia en Destiny’s Child. Een warm gevoel geeft ze en een gevoel dat we haar binnenkort op heel wat meer podia zullen zien spelen.

﻿[nanaKILL](https://www.facebook.com/thenanakill/) is nog maar net bezig, maar wordt nu al naar voor geschoven als een zangeres om in de gaten te houden. Haar liefde voor 90’s-r&b is hoorbaar in haar soulvolle stem en dansbare beats. Haar nieuwste single ‘FREAK’ en de bijhorende clip staan hier alvast op repeat.


Locatie: AB Grote Zaal
[See maps](https://goo.gl/maps/KBSvH8naD44b5HUc6)
